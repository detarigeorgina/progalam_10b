<!DOCTYPE html>
<html lang="hu">
<head>
    <meta charset="UTF-8">
    <title>Valentin nap</title>
    <link rel="stylesheet" href="style.css">
</head>
<body>
    <h1>Valentin nap</h1>

    <p>A <i>Valentin-nap</i> vagy <i>Bálint-nap</i> már világszerte a szerelmesek napja – de honnan ered ez a különleges nap? Milyen szokások élnek a különböző országokban <strong>február 14</strong>-ével kapcsolatban, és milyen ajándékoktól lesz igazán különleges a Valentin-nap?</p>

    <h2>MIKOR VAN VALENTIN-NAP?</h2>
    <p>Az egyik leggyakoribb kérdés – valószínűleg leginkább a férfiak körében – legalábbis a Google statisztikái alapján. Erre könnyű válaszolni: február 14-én. De vajon miért pont ekkor, és egyáltalán: honnan ered a szerelmesek napja, amikor a párok megajándékozzák egymást? Mielőtt erre választ adnánk, vizsgáljuk meg, kiről is kapta a nevét, illetve mit is jelent igazából ez a nap.</p>

    <h2>A VALENTIN-NAP JELENTÉSE</h2>
    <p>Amint látni fogjuk, az angolszász országokban régebb óta kialakult Valentine’s Day ünnepe a múlt század vége felé kezdett el terjedni a világban. Méghozzá a vallási hagyományokat háttérbe szorító, világi szerelmes-ünnepként. <b><u>Ezen a napon a szerelmesek megajándékozzák kedvesüket egy szerelmes üzenettel, virággal, vagy más meglepetéssel, ajándékkal.</u></b></p>

    <p><img id="virag" src="virag.jpg" alt="Vörös rózsák" title="Virágok valentin napra" width = "400".></p>

    <h2>A VALENTIN-NAP EREDETE</h2>
    <h3>POGÁNY TERMÉKENYSÉGÜNNEP AZ ÓKORI RÓMÁBAN</h3>
    <p>A Valentin-nap gyökerei a kereszténység előtti időszakra nyúlnak vissza. Február 15-én tartották ugyanis az ókori Rómában a Luperkália nevű termékenységi ünnepet. Lupercus, a farkas alakjában megjelenő istenség kiengesztelése érdekében ekkor két kiválasztott ifjú, egy fiú és egy leány, különféle pogány rítusokat követően, majdnem teljesen meztelenül szaladtak át a város utcáin. Kezükben kecskebőrből készült, rituális korbáccsal megostorozták az útjukba kerülő járókelőket, főleg a fiatal nőket, akik gyakran szánt szándékkal keresték velük a találkozást. Mivel a hiedelem szerint a rituális korbácsolásnak tisztító hatása volt és termékenységet, gyermekáldást hozott a megkorbácsolt nőknek.</p>

    <p>De ennél kellemesebb része is volt az ünnepségnek: minden hajadon bedobott egy, a nevét tartalmazó cetlit egy edénybe, amiből az egyedülálló fiúk húztak. Az így létrejött párok együtt töltötték az ünnepséget, de a hagyomány szerint az is előfordult, hogy utána is együtt maradtak. Nem csoda, hogy a keresztény egyház azután rossz szemmel nézte a Luperkália szabad szeretőválasztással összekapcsolódó pogány ünnepét.</p>

    <h3>SZENT VALENTIN ÉS A SZERELMESEK NAPJA</h3>
    <p>Egy legenda szerint a harmadik század végén élt Rómában egy Valentin nevű keresztény pap. Ekkoriban a császár, II. Claudius elrendelte, hogy a fiatal férfiak nem köthetnek házasságot – az uralkodó szerint így jobb katonák váltak az ifjakból. Csakhogy Valentin nem tartotta tiszteletben a császár akaratát, és keresztény módra megeskette a szerelmes ifjakat. A császár ezért börtönbe vetette, és halálra ítélte a keresztény papot. Valentin jámborsága az egyik börtönőr szívét is meglágyította, akinek Valentin összebarátkozott a lányával. A legenda úgy szól, hogy a leány vak volt, a pap azonban hitének erejével csodát tett és meggyógyította, visszaadta a látását. Valentin életét azonban ez sem mentette meg, a kivégzése napján egy búcsúüzenetet küldött a lánynak, amit úgy írt alá: “A te Valentinod”. A hagyomány szerint innen ered a Valentin-napi üzenetküldés szokása.</p>

    <p>Végül 496-ban <a href="https://hu.wikipedia.org/wiki/I._Gel%C3%A1z_p%C3%A1pa" target="_blank">I. Geláz pápa</a> elrendelte, hogy a szentként tisztelt Bálintra a pogány Luperkália ünnepnapjával majdnem pontosan egy időben, február 14-én emlékezzenek – egyúttal az előbbi ünnepet betiltotta. Azóta ez az ünnep fokozatosan a szerelmes üzenetek napjává vált, és Szent Valentin lett a szerelmesek védőszentje.</p>

    <h3>A VERSEKTŐL A VIRÁGCSOKROKIG</h3>
    <p>Angliában az első Valentin-napi levelet 1477-ben küldték, ma a <abbr title="Egyesült Királyság nemzeti könyvtára">The British Library</abbr> őrzi. Az 1700-as években divatba jöttek a Valentin-verseskötetek, az 1800-as években pedig az üdvözlőkártyák.</p>

    <p>A 16. században terjedt el a virágcsokrok ajándékozása is. Egy költő, Samuel Pepys 1667-ben egy gyönyörű verssel lepte meg feleségét ezen a napon. Elizabeth pedig egy <a href="#virag">csokor virág</a>gal viszonozta férje ajándékát. Ez a szokás aztán elterjedt a brit előkelőségek, majd az egyszerű emberek között is.</p>
</body>
</html>